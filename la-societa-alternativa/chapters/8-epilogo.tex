\chapter{Epilogo}
\label{ch:epilogo}

Harris osservò di soppiatto la sua nuova collega: era giovane, bella e piena di vita. Perché aveva
scelto quel mestiere orribile? L'avrebbe presto logorata, stancata, annoiata. Non ce l'avrebbe
fatta. Alla sua età doveva occuparsi di ben altre faccende.

«Mio Dio,» sussurrò la donna, guardando attraverso il vetro unidirezionale «quel tizio è lì dentro
da otto ore. Possibile che si possa scrivere per così tanto tempo senza mai fermarsi?».

«A quanto pare sì. Non ha nemmeno chiesto un bicchiere d'acqua o qualcosa da mangiare. Sembra
posseduto».

L'uomo nella stanza si avvicinò a quello che sapeva non essere uno specchio e bussò piano.

«Finalmente! Dici che vuole fare una pausa?».

Lo guardò --- Harris ne fu certo --- dritto negli occhi.

«Mi serve un'altra penna. Questa è finita».
