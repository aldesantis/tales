\documentclass[a4paper,11pt,oneside,article]{memoir}

\usepackage{cmap}
\usepackage[italian]{babel}
\usepackage[T1]{fontenc}
\usepackage[utf8]{inputenc}

\frenchspacing

\title{\textsc{Specismo e benessere animale} \\ \vspace{1mm} \small{La ricerca di un compromesso accettabile.}}
\author{Alessandro Desantis}
\date{}

\begin{document}

\maketitle

\begin{abstract}

\noindent Alcuni filosofi e associazioni animaliste sostengono la necessità di
rinunciare alla discriminazione tra specie ed estendere anche agli animali non
umani alcuni diritti fondamentali come quello alla vita e alla libertà. In
questo testo cerco di individuare un criterio oggettivo, razionale e replicabile
con cui si possa valutare la sofferenza di un individuo in seguito al proprio
sfruttamento e dimostro come tale criterio debba necessariamente discriminare
tra animali umani e non umani.

\end{abstract}

\chapter{Introduzione}

Gli esseri umani hanno raggiunto un tale livello di sviluppo da potersi
permettere il lusso di preoccuparsi e impegnarsi attivamente non solo per il
proprio benessere, ma anche per quello delle altre specie e dell'ecosistema. Ne
è una chiara prova la nascita di organizzazioni ambientaliste e animaliste, così
come la crescente quantità di filosofi contemporanei e non che si sono battuti e
si battono per un migliore trattamento degli animali non umani.\footnote{Peter
Singer, Jeremy Bentham e Paola Cavalieri sono tra i più importanti.}

Sebbene in alcuni casi questa battaglia possa essere considerata giusta (è
nell'interesse comune porre un freno al folle sfruttamento delle risorse che
stiamo praticando dagli anni della rivoluzione industriale), alcune di queste
associazioni giungono talvolta a conclusioni piuttosto discutibili, arrivando ad
affermare l'uguaglianza di tutti gli animali e pretendendo che l'uomo si
consideri alla pari delle altre specie e ne cessi dunque lo sfruttamento.

A mio parere, si tratta di una posizione fondamentalmente incompatibile con il
proseguimento della specie umana e di un'improduttiva resistenza al naturale
istinto di conservazione. Pur essendo auspicabile una limitazione del nostro
impatto sull'ecosistema, pensare di poter annullare quest'impatto è quantomeno
utopico, se non addirittura ipocrita e ingenuo.

\chapter{Lo specismo in natura}

In natura è assolutamente normale favorire la propria specie rispetto alle altre
e lavorare perché questa prosperi. È solo una delle tante forme sotto cui si
manifesta l'istinto di conservazione. I leoni non cacciano altri leoni in primo
luogo perché sarebbe poco pratico e in secondo luogo perché non sarebbe una
strategia di sopravvivenza efficace. Attaccano i propri simili solo per
garantire la preservazione del proprio bagaglio genetico, ossia quando l'istinto
di sopravvivenza individuale entra in conflitto con quello di conservazione
della specie\footnote{È prassi comune per il maschio uccidere i cuccioli della
femmina in modo che questa torni in calore. Il maschio riesce così a preservare
il proprio bagaglio genetico}. Anche gli animali non umani dunque praticano lo
specismo.

Inoltre, trattare la natura e l'uomo come se fossero due entità distinte non ha
alcun senso. Non c'è motivo per cui non dovremmo considerarci parte della natura
insieme a tutte le altre specie. Dunque, se anche quella umana fosse l'unica
specie a praticare lo specismo, questo sarebbe comunque naturale.

Ma supponiamo che i comportamenti appartenenti esclusivamente all'uomo siano
contrari all'ordine delle cose o ``contronatura'': dovremmo allora smettere di
vestirci? di guidare automobili? di esercitare la medicina? Dovremmo, insomma,
rinunciare a millenni di progresso solo perché le altre specie non hanno
progredito? La risposta è chiaramente no. Possiamo quindi affermare che la
tendenza delle altre specie ad adottare certe pratiche è irrilevante se vogliamo
derminare la correttezza delle stesse.

Tuttavia, il fatto che lo specismo sia naturale non implica che sia anche
moralmente accettabile. Questo perché a un certo punto nella storia della nostra
specie abbiamo deciso di autolimitarci, rinunciando ad alcuni dei nostri istinti
animaleschi, al fine di garantire a tutti gli esseri umani una migliore
convivenza. L'infanticidio è considerato crudele da buona parte dell'umanità;
eppure molte specie lo praticano quotidianamente.

La presenza in natura di una pratica non è, per questo, un fattore determinante
nella scelta di adottare o meno tale pratica, perché l'etica morale si
configura, a mio parere, a un livello superiore rispetto alla natura.

\chapter{Il giusto criterio}

Ci sono stati diversi tentativi nell'individuazione di un criterio che fosse
universalmente e coerentemente applicabile a tutti gli individui e che ci
permettesse di determinare il valore di un individuo e, di conseguenza, la
possibilità di sfruttarlo per il bene comune.

Jeremy Bentham, il padre dell'utilitarismo, riteneva che la sola capacità di
soffrire di un individuo fosse l'unico fattore da tenere in considerazione
nell'equipararlo ad altri individui:

\begin{quotation}

The day has been, I am sad to say in many places it is not yet past, in which
the greater part of the species, under the denomination of slaves, have been
treated by the law exactly upon the same footing, as, in England for example,
the inferior races of animals are still. The day may come when the rest of the
animal creation may acquire those rights which never could have been witholden
from them but by the hand of tyranny. The French have already discovered that
the blackness of the skin is no reason a human being should be abandoned without
redress to the caprice of a tormentor. It may one day come to be recognised that
the number of the legs, the villosity of the skin, or the termination of the os
sacrum are reasons equally insufficient for abandoning a sensitive being to the
same fate. What else is it that should trace the insuperable line? Is it the
faculty of reason or perhaps the faculty of discourse? But a full-grown horse or
dog, is beyond comparison a more rational, as well as a more conversable animal,
than an infant of a day or a week or even a month, old. But suppose the case
were otherwise, what would it avail? The question is not, Can they reason? nor,
Can they talk? but, Can they suffer?\footnote{Bentham, J. \emph{An Introduction
to the Principles of Morals and Legislation}. 1823, cap. 17, note.}

\end{quotation}

In risposta, si sente spesso dire che gli esseri umani possiedano un proprio
valore e una propria dignità intrinsechi. Tuttavia, senza ulteriore
elaborazione, si tratta di un'affermazione dogmatica e priva di fondamento,
creata a posteriori per giustificare una superiorità provata inconsciamente.
Perché solo gli esseri umani dovrebbero avere valore intrinseco? Cosa li
distingue, cosa li rende unici tra tutte le specie animali?

Sebbene tutti i vertebrati e alcuni invertebrati siano in grado di provare
dolore, non tutti gli individui soffrono allo stesso modo. Gli esseri umani (e,
in maniera limitata, alcuni altri grandi primati\footnote{Patterson, F., Gordon,
W. \emph{The Case for the Personhood of Gorillas}. In Cavalieri, P., Singer, P.
\emph{The Great Ape Project}. St. Martin's Griffin, pp. 58-77.}) sono dotati di
ciò che viene definita ``autocoscienza''; sono cioè consapevoli dell'esistenza
di un io e di come quest'io si relazioni con l'ambiente circostante e con gli
altri individui, concepiscono e fanno piani per il futuro.

L'autocoscienza ha a che fare anche con la percezione del dolore. Infatti, studi
neurologici\footnote{Murray, M. \emph{Nature Red in Tooth and Claw: Theism and
the Problem of Animal Suffering}. Oxford: Oxford University Press, 2008.} hanno
dimostrato l'esistenza di tre diversi livelli di percezione del dolore: (1) gli
organismi di livello 1 hanno semplicemente una reazione di fuga agli stimoli
dannosi; (2) gli organismi di livello 2 sono in grado di percepire il dolore
come sensazione fisica; (3) gli organismi di livello 3 sono in grado di
accorgersi che stanno provando dolore.

La maggior parte degli animali non umani rientra nel livello 2: sebbene siano in
grado di percepire fisicamente il dolore, non concepiscono l'idea del dolore.
Negli individui dotati di autocoscienza invece il dolore non è semplicemente uno
stimolo fisico: questi si \emph{rendono conto} di provare dolore. Per esempio,
un uomo investito da una macchina prova rimpianto e tristezza all'idea di non
essere riuscito a realizzarsi appieno, di non poter più rivedere le persone
care, di non avere più tempo per portare il proprio contributo al mondo. Non si
può pensare di poter paragonare queste due dimensioni del dolore: gli organismi
di livello 3 soffrono manifestamente di più rispetto a quelli di livello 1 e 2.

Le affermazioni di Bentham, però, non sono del tutto prive di fondamento. Così
come noi, infatti, gli animali fuggono dal dolore fisico. È quindi nostro
dovere ridurre al minimo indispensabile la sofferenza a cui sono sottoposti.
Usare un topo per l'avanzamento della ricerca biomedica è lecito perché riduce
la sofferenza umana che, come abbiamo visto, ha più valore rispetto a quella
delle altre specie. Torturare il topo è invece un'azione immorale perché non
beneficia alcun individuo al di fuori del torturatore.

Questa linea di ragionamento, però, solleva un'ulteriore questione: se il dolore
fisico è l'unica condizione da evitare negli animali non umani, è moralmente
accettabile ucciderne uno senza causare sofferenza? Quest'idea è alla base dei
movimenti \emph{happy meat}. Persino Peter Singer, il padre dell'antispecismo
moderno, suggerì in un'intervista che potesse trattarsi di un'azione moralmente
giustificabile:

\begin{quote}

If it is the infliction of suffering that we are concerned about, rather than
killing, then I can also imagine a world in which people mostly eat plant foods,
but occasionally treat themselves to the luxury of free range eggs, or possibly
even meat from animals who live good lives under conditions natural for their
species, and are then humanely killed on the farm.\footnote{Singer, P. In
\emph{The Vegan}. 2007.}

\end{quote}

Del resto, di certo una mucca non ha piani per il futuro, né dei cari che
soffriranno per la sua mancanza o di cui soffrirà la mancanza, né l'idea di un
aldilà. Che viva o che muoia in maniera indolore, indipendentemente
dall'esistenza di uno scopo per la sua morte, quindi, dovrebbe essere
indifferente.

Sebbene sia difficile trovare un'obiezione all'uccisione indolore, a fini
alimentari, di un animale che ha condotto una vita senza sofferenza, guarderemmo
con orrore l'uccisione dello stesso animale per puro divertimento. Ma si
potrebbe ribattere che l'uccisione ingiustificata causi un danno all'essere
umano che avrebbe potuto invece usare l'animale per fini più nobili.

\section{L'argomento dei casi marginali}

L'argomento dei casi marginali viene spesso citato dagli antispecisti per
dimostrare la fallacia della logica specista. È stato presentato per la prima
volta da Singer in un articolo\footnote{Singer, P. \emph{Speciesism and moral
status}. In \emph{Metaphilosophy}. Luglio 2009 (vol. 3-4), pp. 568-571.} ed è
poi divenuto un famoso esempio di come la logica specista sia incoerente e priva
di fondamento.

Supponiamo che un uomo nasca con un deficit cognitivo talmente esteso da poter
essere paragonato, sul piano intellettuale, a un animale non umano. Cosa ci
impedirebbe di trattarlo non come un essere umano ma alla pari delle altre
specie, ritenendoci dunque in diritto di sfruttarlo per i nostri scopi, come il
progresso della ricerca? Se infatti istintivamente siamo portati a tutelarlo
proprio come faremmo con un individuo normodotato, razionalmente dobbiamo
trovare un argomento che possa giustificare questa tutela.

Ci sono diverse considerazioni da fare. In primo luogo, se quest'uomo avesse dei
cari, il suo sfruttamento causerebbe loro del dolore. Danneggiando un caso
marginale dunque, danneggeremmo chiunque lo avesse a cuore. Poiché c'è
un'alternativa che provoca meno sofferenza (usare un animale non umano), siamo
moralmente obbligati ad adottarla.

Inoltre, c'è sempre la possibilità che la scienza trovi una cura prima della
morte dell'uomo, e che dunque sfruttandolo gli negheremmo il futuro. Appare
invece improbabile che riusciamo a inventare, in tempi ragionevoli, un metodo
per dotare gli animali non umani di autocoscienza; e anche se lo inventassimo,
le implicazioni etiche del suo impiego meriterebbero una discussione a parte.

Infine, quest'argomento è utilizzabile solo per via dell'esistenza di un
ristretto numero di casi marginali. Se questi casi non esistessero e tutti gli
esseri umani fossero superiori in capacità cognitive agli animali non umani,
allora saremmo giustificati nel negare loro i privilegi che gli animalisti
invece pretendono. Appare dunque piuttosto curioso che un fattore completamente
indipendente dalla natura delle specie non umane possa influire in qualche modo
sul loro stato morale.

\section{L'argomento non egalitario raffinato}

Singer sostiene anche\footnote{Singer, P. op. cit., pp. 572-573} che non si
possano negare dei diritti fondamentali agli individui in base alle loro
capacità (e, nel caso specifico, all'autocoscienza) perché, applicando questo
ragionamento in maniera coerente, si getterebbero le basi per una
discriminazione tra gli stessi esseri umani. Si potrebbe infatti obiettare che
gli esseri umani con un quoziente intellettivo particolarmente elevato
soffrirebbero per via del proprio sfruttamento più di quanto ne soffrirebbe un
normodotato.

Ma che un quoziente intellettivo elevato ``amplifichi'' la percezione del dolore
non è vero: non esiste alcun fattore oggettivo che ci permetta di giudicare
quale essere umano soffrirebbe di più per via del proprio sfruttamento (a parte
ovviamente i casi marginali che ho discusso prima), essendo la percezione del
dolore estremamente soggettiva.

E se anche tale fattore esistesse e alcuni individui provassero il dolore più
intensamente di altri, il loro sfruttamento sarebbe comunque immorale, in quanto
tali individui avrebbero dei diritti. Tali diritti non potrebbero e non devono
essere negati in modo arbitrario: ha dei diritti chiunque possa rispettare dei
doveri, indipendentemente da considerazioni di altra natura.

\section{La razionalità delle emozioni}

Si potrebbe obiettare che le emozioni provate in seguito a una determinata
azione siano un argomento valido nella discussione etica riguardante l'azione.
Curiosamente, questo ragionamento può essere adottato sia per sostenere
l'infondatezza dell'argomento dei casi marginali (il dolore provato in seguito
all'uccisione o allo sfruttamento di un altro essere umano sarebbe sufficiente,
in tal caso, a evitare simili azioni indipendentemente dalla capacità del caso
marginale di percepirne le conseguenze), sia per supportare l'abolizione dello
specismo (il dolore che lo sfruttamento degli animali provoca all'uomo è indice
che questo debba essere abolito). Si tratta, a mio parere, di un argomento
fallace sotto diversi aspetti.

In primo luogo, così come quello dei casi marginali si regge in piedi solo
grazie all'esistenza di pochi individui con capacità cognitive estremamente
ridotte, allo stesso modo l'argomento emozionale esiste solo perché gli esseri
umani sono naturalmente empatici. La maggior parte dei nazisti, per esempio, non
ha provato rimorso in seguito all'uccisione di milioni di ebrei nei campi di
sterminio: era anzi convinta di fare il bene dell'umanità. Se dunque non ci
fosse stata un'etica morale a cui appoggiarsi, o se non ci fossero stati giudici
al di fuori dei perpetratori, non ci sarebbe stato disgusto e l'azione sarebbe
stata perfettamente lecita.

In secondo luogo, è errato credere che le emozioni non abbiano nulla a che fare
con la razionalità; molte prove portano invece a credere che le emozioni siano
scatenate dalla ragione, anche se a prima vista può non sembrare
così\footnote{Załuski, W. \emph{Emotions and Rationality}. In LeDoux, J. et al.,
\emph{The Emotional Brain Revisited}. Copernicus Center Press, Cracovia 2014,
pp. 303-318.}. Prendendo come esempio quello del genocidio ebreo appare chiaro
che il resto del mondo non si sia ribellato semplicemente perché l'azione era
disgustosa; semmai è stata l'eclatante violazione dei diritti umani a suscitare
una reazione emotiva. In questo caso l'emozione ha agito da catalizzatore,
coadiuvando il ragionamento e l'azione che ne è seguita.

Allo stesso modo la felicità, la tristezza, la paura e tutte le altre emozioni
sono scatenate dalla ragione, sia che lo realizziamo razionalmente sia che lo
ignoriamo. La felicità non è che una reazione al piacere ovvero a una situazione
favorevole; la tristezza è una risposta alla sofferenza ovvero a una situazione
sfavorevole; la paura ci mette al riparo dai pericoli. Tutto questo fa pensare
che le emozioni non siano che un'evoluzione darwiniana dei nostri istinti e che
funzionino dunque secondo dinamiche ben precise. In particolare, tutte le
emozioni si riconducono all'istinto di sopravvivenza. \footnote{Quella sul fine
ultimo e dunque sulla razionalità della vita è una discussione più adatta ad
altre sedi. Il fine di questo articolo non è individuare una motivazione per
l'esistenza.}

Di tanto in tanto proviamo emozioni scatenate da motivazioni illogiche, emozioni
esagerate che ci portano a danneggiarci o a danneggiare gli altri, ma questo non
è certo un segno dell'irrazionalità di \emph{tutte} le emozioni; è semplicemente
frutto della natura limitata dell'essere umano, che tende all'errore e al
pregiudizio nelle emozioni così come nell'etica morale.

Le emozioni non razionali non sono dunque accettabili in una discussione etica.
Se lo fossero, sarebbe impossibile assegnare la ragione o il torto con
sufficiente certezza, poiché non ci sarebbe alcun criterio oggettivo di cui
discutere e qualunque dibattito perderebbe significato.

\chapter{Il diritto di avere diritti}

Gli animalisti parlano spesso di diritti degli animali. Ma perché un individuo
abbia il diritto alla vita, è necessario che tutti gli altri individui
rispettino il dovere di non ucciderlo.\footnote{Hohfeld, W.N. \emph{Fundamental
legal conceptions as applied in judicial reasoning}. In \emph{The Yale Law
Journal}. Giugno 1917 (vol. 26, n. 8), pp. 710-770.} Allo stesso tempo, questi
individui rispettano i propri doveri per ottenerne in cambio dei
diritti.\footnote{Questo ragionamento non giustifica la pena di morte. Non
rispettando un dovere altrui, infatti, non si perde il diritto corrispondente
perché si è comunque potenzialmente in grado di rispettarlo. Uccidere un omicida
è immorale perché questo ha un'intera vita per rientrare nel sistema diritti-
doveri; ucciderlo significherebbe privarlo di questa opportunità.} Se nessuno
rispettasse i propri doveri e pretendesse esclusivamente il riconoscimento dei
propri diritti, non ci sarebbe più un equilibrio e l'intero sistema crollerebbe.

Se, per ipotesi, una scimmia uguale all'uomo per capacità cognitive pretendesse
gli stessi diritti dell'uomo, saremmo moralmente obbligati a garantirglieli. La
scimmia infatti, potendo rispettare tutti i doveri umani, potrebbe e dovrebbe
beneficiare di tutti i diritti.

Ma in generale gli animali non umani non dispongono delle capacità cognitive
necessarie per rispettare un dovere e dunque non possono pretendere dei
diritti.\footnote{Non è un caso che le minoranze a cui in passato furono negati
dei diritti combatterono in prima persona le battaglie per ottenere tali
diritti: quello degli animali non umani è l'unico caso in cui non sia la
categoria discriminata ad avanzare delle pretese.} Sono gli uomini che hanno
regolato autonomamente la libertà con cui possono disporre delle altre specie:
uccidere un animale non è una violazione del suo diritto alla vita ma
un'infrazione della legge. All'animale, in altre parole, è stata assegnata
arbitrariamente la libertà\footnote{Per la definizione formale di ``libertà'' si
veda \emph{Hohfeld, W.N., op. cit.}} di vivere: può vivere senza rispettare
alcun dovere. Questa libertà, però, ha delle limitazioni: laddove l'animale sia
necessario al progresso medico o comunque a ridurre la sofferenza umana, può
essere soppressa la sua libertà di vivere.

\chapter{Rinunciare allo sfruttamento}

Tutte le considerazioni fatte sopra portano a una conclusione: è necessario, se
degli individui devono essere sfruttati per il bene della nostra specie, che
questi individui siano non umani. Non ci siamo ancora fermati a considerare,
però, se questo sfruttamento sia effettivamente necessario o se possiamo farne a
meno grazie al progresso che abbiamo raggiunto. Se infatti potessimo, sarebbe
nostro preciso dovere rinunciarvi per limitare la sofferenza degli animali non
umani.

Oggi, purtroppo, gli animali vengono ancora impiegati (per necessità) in diversi
campi. Oltre che a fine alimentare, ne facciamo uso per la sperimentazione di
farmaci e per il progresso della ricerca di base. Queste attività non riducono
solo la sofferenza umana ma anche quella animale: i farmaci per uso veterinario,
per esempio, vengono sperimentati sugli animali. Poiché dal sacrificio di pochi
individui deriva il benessere di molti, è preferibile continuare sulla strada
che stiamo seguendo.

Fortunatamente esistono molti metodi complementari alla sperimentazione animale
che ci permettono di ridurre al minimo l'impiego degli animali nella ricerca. I
ricercatori sono in effetti obbligati, legalmente e moralmente, a usare un
metodo complementare ovunque sia possibile, in accordo col principio delle tre R
(\emph{replacement}, \emph{reduction}, \emph{refinement})\footnote{Russell,
W.M.S., Burch, R.L. \emph{The Principles of Humane Experimental Technique}.
Methuen, London 1959.}.

Non esiste, però, alcun metodo alternativo. Sembra difficile se non impossibile,
peraltro, che si possa sviluppare un modello di sperimentazione in tutto uguale
all'organismo animale: se così fosse, infatti, avremmo di fatto creato un
animale e saremmo in balìa delle stesse complicazioni etiche che ci troviamo ad
affrontare oggi. Di contro, un modello dissimile dall'originale non è sempre
utile ai fini della sperimentazione.

Coloro che chiedono l'abolizione della sperimentazione animale, oltre a
considerare i danni che questo avrebbe sul benessere degli animali, dovrebbero
anche fermarsi a riflettere sulla moralità dell'inazione. Se mi rifiutassi di
aiutare un uomo colto da un infarto sul ciglio della strada, difficilmente
potrei essere ritenuto innocente. Perché allora dovrebbe essere morale
rinunciare alla ricerca che potrebbe portare alla cura di patologie gravi?

\chapter{Conclusioni}

È nostro preciso dovere, io credo, ridurre la sofferenza di tutti gli individui
in grado di soffrire al minimo indispensabile. Ma non tutti soffrono nella
stessa maniera: l'autocoscienza fa sì che gli esseri umani sperimentino il
dolore in maniera più intensa rispetto agli animali non umani. Perciò è
preferibile sfruttare un animale non umano rispetto a un essere umano.

Ciò nonostante siamo obbligati, laddove possibile, a impiegare tutti i mezzi di
cui disponiamo per evitare tale sfruttamento. Queste cautele vengono già
adottate nell'impiego degli animali ai fini della sperimentazione e,
parzialmente, nel loro impiego a fini alimentari. Quello che possiamo fare è
continuare questo meticoloso lavoro di riduzione e rifinitura nella speranza che
un giorno potremo cessare del tutto lo sfruttamento.

Rinunciare oggi all'impiego di animali non umani è invece impossibile:
significherebbe fermare lo sviluppo, portare alla sofferenza umana e animale.
Dal benessere di un ristretto gruppo di individui deriverebbe il dolore di molti
altri, umani e non umani.

\end{document}
